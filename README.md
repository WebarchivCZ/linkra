# Linkra

## O Aplikaci

Aplikace Linkra archivuje webové zdroje ve vědeckých a odborných textech a generuje citace s linky do archivu.
Nabízí tak řešení fenoménu linkrot – vyhnívání, zániku odkazovaných webových zdrojů v akademických pracích.
Aplikace umožňuje uložení citovaných zdrojů do webového archivu, získání archivních URL adres a vytvoření citačního záznamu pomocí interního generátoru citací.

Aplikace je vyvíjena v rámci institucionálního výzkumu jako open source nástroj.
Předcházel jí výzkum zaměřený na zanikající webový obsah a na možnosti citování webových zdrojů a jejich archivních verzí.
Článek [O mrtvých webových zdrojích. Jak identifikovat a sledovat zaniklý webový obsah](https://itlib.cvtisr.sk/clanky/o-mrtvych-webovych-zdrojich-jak-identifikovat-a-sledovat-zanikly-webovy-obsah) se zaměřil na metodologické vymezení pojmu mrtvý web,
průzkum zanikání webových zdrojů citovaných ve vědeckých a akademických pracích a na možnosti jejich uchování a ochrany.
Výzkum týkající se shrnutí českých a zahraničních poznatků v oblasti citování webových zdrojů a jejich uchovávání je shrnutý ve studii
[Archivace webových zdrojů v citacích vědeckých a odborných textů](https://casopiskniznica.snk.sk/fileadmin/user_upload/Rocnik_2024/04/03_Marie_Haskovcova_.pdf).
Text zahrnuje přehlednou komparaci existujících zahraničních citačně-archivačních služeb jak z pohledu uživatele,
tak webového archivu a nabízí doporučení badatelům, jak ohrožený citovaný obsah co nejlépe ochránit.

Kromě uchovávání citovaných zdrojů je součástí výzkumného záměru podněcování badatelů k začleňování archivních kopií do akademické citační praxe v souladu s normou ISO 690,
která doporučuje archivní verze v citačních záznamech zmiňovat.
Aplikace Linkra cílí na potřeby akademické obce a umožňuje webovým archivům a paměťovým institucím rozšíření akvizičních strategií a obohacení fondu webových zdrojů.

**Autoři výsledku:** Marie Haškovcová, Václav Dragoun, Luboš Svoboda, Markéta Hrdličková

## Linkra

Aplikace Linkra je dostupná [zde](https://linkra.webarchiv.cz/)

## Uživatelský manuál

[Uživatelský manuál](./docs/Uživatelský_manuál.md)

## Technická dokumentace

[Technická dokumentace](./docs/Technická_dokumentace.md)

## Dedikace

Národní knihovna ČR

*Realizováno v rámci institucionálního výzkumu Národní knihovny České republiky financovaného Ministerstvem kultury ČR v rámci Dlouhodobého koncepčního rozvoje výzkumné organizace.*





